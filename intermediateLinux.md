<a href='https://code.google.com/p/system-programming-cs3402-at-crma/wiki/CourseSchedule2555_2#ตารางเรียน_๒๕๕๕/๒'>ตารางเรียน</a>
<table width='500'>
<td>

<h1>การใช้งานลิหนิกซ์ขั้นกลาง</h1>

โดย พ.อ.ปรัชญา  เฉลิมวัฒน์, Ph.D.  pchalermwat@gmail.com<br>
<br>
<h2>กล่าวนำ</h2>
<blockquote>หลังจากที่ได้ศึกษาคำสั่งขั้นพื้นฐานต่าง ๆ ในบทที่ผ่านมาแล้ว ในบทนี้จะกล่าวถึงคำสั่งระดับกลางและความรู้ต่าง ๆ ที่ผู้ดูแลระบบควรจะทราบและสามารถนำไปใช้งานให้เหมาะสมและมีความสะดวกในการควบคุมระบบ  โดยจะกล่าวถึง สิ่งที่ควรทราบเกี่ยวกับ shell การควบคุมการทำงานของเครื่อง การควบคุมการเข้าถึงเครื่อง/ไฟล์/ไดเร็กทอรี่ เกี่ยวกับระบบเครือข่าย ไฟล์คอนฟิกต่าง ๆ คำสั่งเกี่ยวกับการพิมพ์  เมื่อเริ่มเป็นผู้ดูแลระบบโดยเฉพาะในระบบปฏิบัติการลินหนิกซ์</blockquote>

<h2>สิ่งที่ควรทราบเกี่ยวกับ shell</h2>
<blockquote>shell เป็นโปรแกรมที่ทำหน้าติดต่อกับแก่น (kernel) ของระบบปฏิบัติการเพื่อร้องขอการใช้ทรัพยาการต่าง ๆ เช่น ไฟล์ จอภาพ เครือข่าย เครื่องพิมพ์ หน่วยความจำ เป็นต้น ด้วยการรับคำสั่งจากผู้ใช้ผ่านคีย์บอร์ด (command line) shell ที่เป็นที่นิยมสำหรับการใช้งานลินหนิกซ์คือ bash ซึ่งอยู่ใน /bin/bash  เมื่อผู้ใช้ล็อกอินเข้ามายังระบบจากหน้าจอหรือผ่าน SSH โปรแกรม /bin/bash จะถูกรันขึ้นมาเพื่อคอยรับคำสั่งจากผู้ใช้  (ผู้ดูแลระบบสามารถเปลี่ยนแบบของ shell ได้ในไฟล์ /etc/passwd เช่นเปลี่ยนให้เป็น csh หรือ tcsh) ไฟล์ที่เกี่ยวข้องกับ shell ได้แก่ /etc/bashrc, .bash_profile, .bashrc, .bash_history, .bash_logout ค่าติดตั้งส่วนรวมของระบบจะอยู่ที่ไฟล์ bashrc และในส่วนของผู้ใช้จะมี .bashrc เฉพาะของตนเองภายในโฮมไดเร็กทอรี่  สภาพแวดล้อมของ shell จะถูกตั้งค่าไว้ในตัวแปรต่าง ๆ ซึ่งสามารถดูได้ด้วยคำสั่ง set | more เช่น HISTFILESIZE=1000 หรือ HISTSIZE=1000 เป็นต้น bash ยังมีคำสั่งภายในซึ่งสามารถดูรายละเอียดเพิ่มเติมได้จาก man bash</blockquote>


<table><thead><th>set</th><th>แสดงรายการตัวแปรต่าง ๆ ของ shell</th></thead><tbody>
<tr><td>history</td><td>แสดงรายการคำสั่งต่าง ๆ ที่ถูกใช้ไป (เก็บไว้ในไฟล์ .bash_history)</td></tr>
<tr><td>export</td><td>แสดงหรือตั้งค่าของตัวแปรของ shell เช่น export MYDIR=/var/www</td></tr>
<tr><td>set |grep -i version</td><td>แสดงเวอร์ชั่นของโปรแกรม bash    </td></tr>
<tr><td>tty</td><td>แสดงชื่อเทอร์มินอลที่กำลังล็อกอินอยู่</td></tr>
<tr><td>dmesg</td><td>แสดงรายการบันทึกของระบบโดยรวม เช่นการล็อกอิน การเปิดปิดระบบ ข้อผิดพลาดต่าง ๆ ข้อมูลการรันตั้งแต่เริ่มระบบ อุปกรณ์ต่าง ๆ ที่ตรวจพบ</td></tr></tbody></table>


<h2>คำสั่งเกี่ยวกับผู้ใช้</h2>

<blockquote>รายชื่อผู้ใช้จะถูกสร้างขึ้นและเก็บไว้ในไฟล์ /etc/passwd และ /etc/shadow ด้วยคำสั่ง adduser ผู้ที่จะเพิ่มผู้ใช้ได้ต้องมีสิทธิ์เป็น root หรือเทียบเท่า ผู้ใช้จะถูกกำหนดให้ใช้ไฟล์ได้เฉพาะในโฮมไดเร็กทอรี่ของตนเองเท่านั้น เช่น /home/prachya โดยที่ root จะเป็นเจ้าของไดเร็กทอรี่ /home ส่วนผู้ใช้จะเป็นเจ้าของไดเร็กทอรี่ของตนเอง (สามารถดูได้ด้วยคำสั่ง ls -l) เมื่อมีการสร้างไดเร็กทอรี่สำหรับผู้ใช้ สิทธิ (permission)การเข้าถึงจะถูกกำหนดเป็น drwx --- --- ซึ่งหมายถึงเจ้าของ (owner) สามารถเข้าถึงได้ อ่าน(r) เขียน (w) และรัน (x) ได้ส่วนผู้ใช้ที่อยู่ใน group เดียวกันจะไม่มีสิทธิ rwx และผู้ใช้อื่น ๆ (others) จะไม่มีสิทธิเช่นกันทั้งนี้เพื่อความปลอดภัยและความเป็นส่วนตัวของผู้ใช้แต่ละคน  แต่ถ้าหากผู้ใช้มีความจำเป็นต้องใช้ไฟล์ร่วมกันก็สามารถเปลี่ยนสิทธิตรงนี้ได้ด้วยการใช้คำสั่ง chmod  เมื่อรันคำสั่ง ls -l ตามด้วยชื่อไฟล์หรือไดเร็กทอรี่ ls จะแสดง สิทธิสำหรับ user, group, และ others ในรูปแบบของ rwx และถ้าไม่อนุญาตจะกำหนดเป็น - จากนั้นจะเป็นชื่อผู้ใช้ กลุ่ม ขนาด วัน เวลา และชื่อของไฟล์/ไดเร็กทอรี่  ผู้ใช้แต่ละคนจะถูกกำหนดหมายเลขผู้ใช้ (uid) และหมายเลขกลุ่ม (gid) ซึ่งผู้ใช้เองสามารถขอดูได้ด้วยคำสั่ง id และสามารถดูว่าตนเองอยู่ในกลุ่มใดได้ด้วยคำสั่ง groups  ผู้ใช้สามารถเปลี่ยนรหัสผ่านของตนเองได้ด้วยคำสั่ง passwd และผู้ใช้ root สามารถเปลี่ยนรหัสผ่านของผู้ใช้ได้ทุกคน<br>
ในส่วนของการกำหนดสิทธิ สามารถมองเป็นเลขไบนารี่ได้ เช่น สิทธิ rwx r-- r-- สามารถกำหนดให้เป็น 111 100 100 ซึ่งเป็นเลขฐานสิบคือ 744 ดังนั้นในการใช้คำสั่ง chmod จะเรียกคำสั่งดังนี้  chmod 744 <i><code>&lt;filename&gt;</code></i></blockquote>

<table><thead><th>adduser</th><th>เพิ่มรายชื่อของผู้ใช้ที่กำหนด โฮมไดเร็กทอรี่จะถูกสร้างขี้นใน /home และมีไฟล์ต่าง ๆ ที่เกี่ยวข้องถูกสร้างขึ้น เพิ่มรายการผู้ใช้ในไฟล์ /etc/passwd และ /etc/shadow</th></thead><tbody>
<tr><td>chmod  </td><td>เปลี่ยนสิทธิการเข้าถึงไฟล์หรือไดเร็กทอรี่ในสามระดับ user,group,others                                                                                           </td></tr>
<tr><td>chown  </td><td>เปลี่ยนความเป็นเจ้าของ (ownership) ของไฟล์/ไดเร็กทอรี่                                                                                                          </td></tr>
<tr><td>finger </td><td>แสดงรายละเอียดข้อมูลของผู้ใช้ โฮม ประวัติการล็อกอิน อีเมล                                                                                                       </td></tr>
<tr><td>users  </td><td>แสดงรายชื่อผู้ใช้ที่ล็อกอินอยู่ขณะนั้น                                                                                                                          </td></tr>
<tr><td>id     </td><td>แสดงหมายเลข uid, gid, groups ของผู้ใช้ขณะนั้น หรือผู้ใช้ที่กำหนด                                                                                                </td></tr>
<tr><td>groups </td><td>แสดงรายชื่อกลุ่มที่ผู้ใช้นั้นเป็นสมาชิกอยู่                                                                                                                     </td></tr>
<tr><td>passwd </td><td>เปลี่ยนรหัสผ่านของผู้ใช้ที่กำหนด                                                                                                                                </td></tr>
<tr><td>userdel</td><td>ลบรายชื่อผู้ใช้ออกจากระบบ                                                                                                                                       </td></tr>
<tr><td>whoami </td><td>แสดงชื่อผู้ใช้ที่ใช้หน้าจอเทอร์มินอลนั้น                                                                                                                        </td></tr>
<tr><td>w      </td><td>แสดงรายชื่อผู้ใช้ทั้งหมดที่ล็อกอิน และแสดงข้อมูลสถานะของเครื่อง                                                                                                 </td></tr>
<tr><td>filen<code>[tab]</code></td><td>หรือ <code>[tab][tab]</code> แสดงรายชื่อเต็มของไฟล์ <code>filen*</code> ในpath หรือใน search path ของไบนารี่ไฟล์ที่มีอักษรขึ้นต้นเป็น filen                     </td></tr>
<tr><td><code>[up][down]</code></td><td>เรียกคำสั่งใน history ย้อนหลัง                                                                                                                                  </td></tr>
<tr><td>!203   </td><td>รันคำสั่งที่ 203 (ใน history) อีกครั้ง                                                                                                                          </td></tr></tbody></table>

<h2>การควบคุมการทำงานของเครื่อง</h2>
<blockquote>โปรแกรมต่าง ๆ ในระบบยูหนิกซ์จะถูกรันเป็นโพรเซส แต่ละโพรเซสจะมีหมายเลขประจำเรียกว่า process ID หรือ PID ในการอ้างถึงโพรเซสต่าง ๆ ผู้ดูแลระบบสามารถอ้างถึง PID ได้ เช่นการ <code>kill -9 &lt;PID&gt;</code> เป็นต้น หมายเลขโพรเซสจะถูกแสดงเมื่อใช้คำสั่ง ps ผู้ใช้งานสามารถหยุดโพรเซสของตนเองได้ด้วยคำสั่ง kill และผู้ดูแลระบบสามารถหยุดโพรเซสใด ๆ ได้ด้วยคำสั่ง kill หรือ killall  ในบางครั้งมีความจำเป็นต้องหยุดการให้บริการของเครื่องแม่ข่ายเพื่อซ่อมบำรุงระบบหรือติดตั้งฮาร์ดแวร์ใหม่ ผู้ดูแลระบบสามารถปิดเครื่องด้วยคำสั่ง shutdown หรือ reboot</blockquote>

<table><thead><th>ps -ef</th><th>แสดงรายการของทุกโพรเซสที่รันอยู่ในเครื่องขณะนั้นด้วยแบบมาตรฐาน</th></thead><tbody>
<tr><td>ps -aux</td><td>เหมือน -ef แต่แสดงเป็นแบบ BSD สไตล์                           </td></tr>
<tr><td>pstree</td><td>แสดงรายการทุกโพรเซสที่รันอยู่ในรูปแบบต้นไม้                   </td></tr>
<tr><td>kill -9 <i>pid</i></td><td>หยุดโปรแกรมที่กำหนดโดยหมายเลข pid ด้วยสัญญาณ KILL             </td></tr>
<tr><td>kill -15 <i>pid</i></td><td>หยุดโปรแกรมที่กำหนดโดยหมายเลข pid ด้วยสัญญาณ TERM             </td></tr>
<tr><td>killall <i>prog</i></td><td>หยุดโปรแกรมชื่อ prog ด้วยสัญญาณ SIGTERM                       </td></tr>
<tr><td>shutdown -h now</td><td>หยุดการทำงานของทุกโพรเซสแล้วดับเครื่องทันที                   </td></tr>
<tr><td>reboot</td><td>หยุดการทำงานของเครื่องแล้วเริ่มระบบใหม่                       </td></tr>
<tr><td>init 0</td><td>คล้าย reboot หยุดการทำงานทุกอย่างแล้วเริ่มระบบใหม่            </td></tr></tbody></table>


<h2>คำสั่งเกี่ยวกับไฟล์/การบีบอัด/การสร้างไฟล์ข้อมูล</h2>
<blockquote>การจัดการไฟล์ในระบบยูหนิกซ์นั้นมีความสะดวกด้วยการใช้คำสั่งผ่านเชลล์ ผู้ใช้สามารถเรียกคำสั่งบีบอัดไฟล์เพื่อทำให้พื้นที่ในการจัดเก็บไฟล์นั้นใช้น้อยลง ผู้ใช้สามารถสำรองข้อมูลของตนเองด้วยโปรแกรม tar ซึ่งสามารถใช้ร่วมกับโปรแกรมบีบอัดเพื่อสำรองไดเร็กทอรี่ที่ต้องการแล้วนำไปเก็บไว้ในสื่อที่ปลอดภัยเช่น เทป หรือเก็บไว้บนเครื่องแม่ข่ายอื่น  นอกจากนั้นหากไดเร็กทอรี่หรือไฟล์นั้นมีความจำเป็นต้องใช้ร่วมกัน ผู้ใช้สามารถสร้างไฟล์จำลองที่เรียกว่า symbolic link เพื่อโยงไปยังไฟล์ต้นฉบับจริงโดยที่ไม่ต้องทำการสำเนาไฟล์ซึ่งจะทำให้ประหยัดพื้นที่จัดเก็บและช่วยขจัดปัญหาข้อมูลไม่คงที่ (data inconsistency) ได้เนื่องจากไฟล์จริงมีเพียงสำเนาเดียว การเปลี่ยนสำเนาต้นฉบับเพียงอันเดียวก็จะทำให้ผู้ใช้อื่น ๆ เปลี่ยนตามไปด้วยการใช้ symbolic link ผู้ใช้สามารถสร้างลิงค์นี้ได้ด้วยคำสั่ง ln</blockquote>

<table><thead><th>file</th><th>แสดงชนิดของไฟล์ที่กำหนด</th></thead><tbody>
<tr><td>fsck</td><td>ตรวจสอบสถานะความสมบูรณ์ของดิสก์</td></tr>
<tr><td>gzip</td><td>โปรแกรมบีบอัดของ gnu นามสกุลของไฟล์ที่ถูกบีบอัดจะถูกตั้งให้เป็น .gz โดยอัตโนมัติ ใช้ร่วมกับ tar ด้วยตัวเลือก -z</td></tr>
<tr><td>gunzip</td><td>โปรแกรมคลายการอัดของ gnu</td></tr>
<tr><td>zip </td><td>โปรแกรมบีบอัดของยูหนิกซ์ รับอินพุทจาก stdin และเอาท์พุทไปที่ stdout เช่น cat /etc/passwd |zip >/tmp/pw.zip</td></tr>
<tr><td>unzip</td><td>โปรแกรมคลายการบีบอัดไฟล์ที่ถูก zip มา</td></tr>
<tr><td>bzip2</td><td>โปรแกรมบีบอัดที่มีประสิทธิภาพมากกว่าแบบอื่น ใช้วิธี block-sorting การใช้งานเหมือนกับ gzip สามารถใช้ร่วมกับ tar ด้วยตัวเลือก -j</td></tr>
<tr><td>bunzip2</td><td>โปรแกรมคลายการบีบอัดด้วย bzip2</td></tr>
<tr><td>tar </td><td>โปรแกรมสร้าง archive สำหรับเทป ทำการนำไฟล์ที่กำหนดมาเรียงต่อกันเก็บไว้ในไฟล์ที่กำหนด สามารถกำหนดรูปแบบการบีบอัดว่าจะใช้ gzip หรือ bzip2 ได้</td></tr>
<tr><td>tar -zcvf <i><code>&lt;fname&gt; &lt;dir&gt;</code></i></td><td>สร้างไฟล์จัดเก็บ(-c) ชื่อ fname (-f) โดยนำไฟล์/ไดเร็กทอรี่ต่าง ๆ มาจากไดเร็กทอรี่ dir แล้วบีบอัดด้วย gzip (-z) พร้อมทั้งแสดงรายชื่อไฟล์ที่จัดเก็บ(-v)</td></tr>
<tr><td>tar -zxvf <i><code>&lt;fname&gt; </code></i></td><td>แตกไฟล์ออกจากไฟล์ที่จัดเก็บชื่อ fname ด้วยการคลายการบีบอัดด้วย gunzip</td></tr>
<tr><td>tar -jcvf</td><td>เหมือนกับ tar -zcvf แต่ใช้การบีบอัดด้วย bzip2</td></tr>
<tr><td>tar -jxvf</td><td>เหมือนกับ tar -zxvf แต่คลายการบีบอัดด้วย bunzip2</td></tr>
<tr><td>which</td><td>ค้นหาว่าคำสั่งที่ต้องการใช้คำสั่งใด (บางครั้งอาจมีหลายไบนารี่ชื่อเดียวกันแต่อยู่ต่างไดเร็กทอรี่) เช่น which ps</td></tr>
<tr><td>whereis</td><td>ค้นหาว่าคำสั่งที่ต้องการอยู่ ณ ตำแหน่งใดในไดเร็กทอรี่ จะแสดงหลายรายการที่มีอยู่ใน search path</td></tr>
<tr><td>tree</td><td>แสดงรายการไฟล์/ไดเร็กทอรี่ในรูปแบบต้นไม้</td></tr>
<tr><td>ln -s</td><td>สร้าง symbolic link (คล้าย shortcut ของวินโดวส์) เช่น ln -s /etc/passwd lnk-of-passwd</td></tr>
<tr><td>lsof</td><td>แสดงรายการของไฟล์ที่ถูกใช้งานโดยโพรเซสที่กำลังรันอยู่</td></tr>
<tr><td>cmp </td><td>เปรียบเทียบไฟล์ ไบท์ต่อไบท์ เช่น cmp fil1 fil2</td></tr>
<tr><td>diff</td><td>เปรียบเทียบไฟล์ บรรทัดต่อบรรทัด เช่น diff -u fil1 fil2</td></tr></tbody></table>

<h2>คำสั่งเกี่ยวกับระบบเครือข่าย</h2>
อุปกรณ์เครือข่ายในระบบของลินหนิกซ์จะผูกกับดีไวซ์ที่กำหนด เช่น /dev/eth0 หรือ /dev/eth1 ผู้ดูแลระบบต้องทำการปรับแต่งค่าของดีไวซ์สำหรับเครือข่ายให้ถูกต้องเพื่อให้เครื่องแม่ข่ายสามารถให้บริการผ่านระบบเครือข่ายได้ ผู้ดูแลระบบต้องมีขีดความสามารถในการหยุดระบบเครือข่าย หรือเริ่มระบบเครือข่ายใหม่เมื่อต้องการด้วยคำสั่ง ifup หรือ ifdown ตามลำดับ คำสั่ง route จะเป็นการกำหนดหรือแสดงการตั้งค่าเส้นทางการเดินของข้อมูลผ่านระบบเครือข่าย คำสั่ง ping ใช้สำหรับการตรวจสอบสถานะการเชื่อมต่อ<br>
<br>
<table><thead><th>ifconfig</th><th>แสดงหรือตั้งค่าของอุปกรณ์เครือข่าย</th></thead><tbody>
<tr><td>ifup    </td><td>นำระบบเครือข่ายของเครื่องขึ้นใช้งาน</td></tr>
<tr><td>ifdown  </td><td>ปิดการใช้งานระบบเครือข่ายของเครื่อง</td></tr>
<tr><td>route   </td><td>แสดงหรือตั้งค่าการจัดการเส้นทางการไหลของแพ็คเก็ต</td></tr>
<tr><td>iwconfig</td><td>แสดงหรือตั้งค่าระบบเครือข่ายแบบไร้สาย</td></tr>
<tr><td>ip      </td><td>แสดงหรือตั้งค่า routing, devices, หรือ tunnels</td></tr>
<tr><td>ip addr </td><td>แสดงรายละเอียดการตั้งค่าของแต่ละ device</td></tr>
<tr><td>ip route</td><td>แสดงรายละเอียดการตั้งการจัดการการไหลของแพ็คเก็ต</td></tr>
<tr><td>ip link </td><td>คล้าย ip addr แต่แสดงเฉพาะข้อมูลของ link</td></tr>
<tr><td>ip neigh</td><td>แสดงตารางการเก็บข้อมูลของเครื่องอื่นในแคชของ ARP</td></tr>
<tr><td>ping    </td><td>ทดสอบการเชื่อมต่อไปยังโฮสต์ที่กำหนด</td></tr>
<tr><td>telnet  </td><td>เชื่อมต่อไปยังเทอร์มินอลของเครื่อง ณ พอร์ตที่กำหนด (ค่าปริยายเป็น 53) เช่น telnet mail.crma.ac.th 25</td></tr>
<tr><td>ssh     </td><td>เชื่อมต่อไปยังเทอร์มินอลของเครื่องที่กำหนดด้วยโปรโตคอล SSH</td></tr>
<tr><td>scp     </td><td>สำเนาไฟล์ไป/มาระหว่างเครื่องด้วยโปรโตคอล SSH</td></tr></tbody></table>

<h2>ไฟล์ config ต่าง ๆ</h2>
ระบบปฏิบัติการลินหนิกซ์จะเก็บไฟล์การตั้งค่าของแต่ละโปรแกรมและค่าติดตั้งของเครื่องไว้ในไดเร็กทอรี่ /etc ไฟล์ต่อไปนี้เป็นไฟล์ config ที่สำคัญที่ผู้ดูแลระบบควรจะทราบเพื่อใช้เป็นความรู้ในการปรับแต่งระบบและตั้งค่าต่าง ๆ ของแต่ละโปรแกรม<br>
<br>
<table><thead><th>/etc/profile</th><th>ไฟล์เก็บค่าต่าง ๆ ของตัวแปรสำหรับ shell สำหรับทุกคนเป็นค่าปริยาย</th></thead><tbody>
<tr><td>/etc/fstab  </td><td>แสดงรายการ devices และจุด mount ผู้ดูแลระบบสามารถแก้ไขไฟล์นี้เพื่อเพิ่ม/ลด อุปกรณ์ที่จะ mount เข้ามายังระบบไฟล์ เช่น ซีดีรอม หรือ ฟลอปปี้ดิสก์</td></tr>
<tr><td>/etc/motd   </td><td>ค่าข้อความแสดงเวลาล็อกอินประจำวัน                               </td></tr>
<tr><td>/etc/rc.local</td><td>สคริปต์ของ bash จะถูกเรียกหลังจากล็อกอินเข้าระบบ คล้ายกับ autoexec.bat ใน DOS</td></tr>
<tr><td>/etc/hostname</td><td>ชื่อเต็มของเครื่อง รวมทั้งโดเมน                                 </td></tr>
<tr><td><code>/etc/cron.*</code></td><td>ไดเร็กทอรี่สำหรับเก็บสคริปต์ที่จะรันเป็นห้วงเวลา ประกอบด้วย 4 ไดเร็กทอรี่ ชั่วโมง, วัน, สัปดาห์, และเดือน สคริปต์สำหรับการรันแต่ละห้วงจะถูกเก็บไว้ในไดเร็กทอรี่นั้น ๆ</td></tr>
<tr><td>/etc/hosts  </td><td>ชื่อของโฮสต์ที่รู้จักรวมถึงหมายเลขไอพี                          </td></tr>
<tr><td>/etc/httpd/conf</td><td>ค่าติดตั้งของเว็บเซอร์ฟเวอร์ Apache <i>(หมายเหตุ ใน Server ทดลองคือ /etc/apache2/apache2.conf)</i></td></tr>
<tr><td>/etc/inittab</td><td>ระบุระดับการรัน (run level) ที่เครื่องจะเริ่มทำงานในแต่ละระดับ (ยูหนิกซ์รุ่นเก่า ๆ)</td></tr>
<tr><td>/etc/resolv.conf</td><td>กำหนดหมายเลขไอพีสำหรับเครื่อง DNS                               </td></tr>
<tr><td>/etc/smb.conf</td><td>ค่าการติดตั้งสำหรับ SAMBA สำหรับการให้บริการแชร์เครื่องพิมพ์ ไฟล์ ไดเร็กทอรี่  <i>(หมายเหตุ ใน Server ทดลองคือ /etc/samba/smb.conf)</i></td></tr>
<tr><td>/etc/X11/XF86Config</td><td>ค่าการติดตั้งสำหรับ X-Windows                                   </td></tr>
<tr><td>~/.xinitrc  </td><td>กำหนดค่าติดตั้งสำหรับแบบของวินโดวส์แมนเนเจอร์ที่จะโหลดโดย X เครื่องหมาย ~ คือโฮมไดเร็กทอรี่ของผู้ใช้</td></tr>
<tr><td>~/.Xdefaults</td><td>ค่าติดตั้งปริยายสำหรับบางโปรแกรมใน X                            </td></tr></tbody></table>

<h2>คำสั่งเกี่ยวกับการพิมพ์</h2>
โปรแกรมควบคุมการพิมพ์ในยูหนิกซ์คือโปรแกรม lpd (line printer daemon)<br>
<br>
<table><thead><th>/etc/rc.d/init.d/lpd start</th><th>เริ่มเดมอนของโปรแกรมบริการการพิมพ์</th></thead><tbody>
<tr><td>/etc/rc.d/init.d/lpd stop </td><td>หยุดเดมอนการพิมพ์                 </td></tr>
<tr><td>/etc/rc.d/init.d/lpd status</td><td>แสดงสถานะของเดมอนการพิมพ์         </td></tr>
<tr><td>lpq                       </td><td>แสดงรายการงานพิมพ์ที่อยู่ในคิว    </td></tr>
<tr><td>lprm                      </td><td>ยกเลิกงานพิมพ์จากคิว              </td></tr>
<tr><td>lpr                       </td><td>พิมพ์ไฟล์                         </td></tr>
<tr><td>lpc                       </td><td>เครื่องมือสำหรับควบคุมเครื่องพิมพ์</td></tr>
<tr><td>man subject | lpr         </td><td>พิมพ์คู่มือการใช้งานสำหรับโปรแกรม subject เป็นแบบข้อความธรรมดา</td></tr>
<tr><td>man -t subject | lpr      </td><td>พิมพ์คู่มือการใช้งานสำหรับโปรแกรม subject เป็นแบบ Postscript (เวคเตอร์กราฟฟิก)</td></tr>
<tr><td>printtool                 </td><td>เริ่มโปรแกรมควบคุมเครื่องพิมพ์ใน  X วินโดวส์</td></tr></tbody></table>

<h2>เอกสารอ้างอิง</h2>
<ol><li>Introduction to Linux - A hands on guide by Machtelts Garrels <a href='http://tldp.org/LDP/intro-linux/html/'>http://tldp.org/LDP/intro-linux/html/</a>
</li><li>Basic Introduction to Linux -  <a href='http://rcsg-gsir.imsb-dsgi.nrc-cnrc.gc.ca/documents/basic/basic.html'>http://rcsg-gsir.imsb-dsgi.nrc-cnrc.gc.ca/documents/basic/basic.html</a>
</li><li>Linux Online - Linux Courses   - <a href='http://www.linux.org/lessons/'>http://www.linux.org/lessons/</a>
</li><li>Unix tutorial for beginners - <a href='http://www.ee.surrey.ac.uk/Teaching/Unix/'>http://www.ee.surrey.ac.uk/Teaching/Unix/</a>
</li><li>Vi tutorial - <a href='http://www.networkcomputing.com/unixworld/tutorial/009/009.html'>http://www.networkcomputing.com/unixworld/tutorial/009/009.html</a>
</li><li>Using the Vi Editor - <a href='http://unixhelp.ed.ac.uk/vi/'>http://unixhelp.ed.ac.uk/vi/</a>
</li><li>Vim Cookbook - <a href='http://www.oualline.com/vim-cook.html'>http://www.oualline.com/vim-cook.html</a>
</li><li>Bash guide for beginners - <a href='http://tldp.org/LDP/Bash-Beginners-Guide/Bash-Beginners-Guide.pdf'>http://tldp.org/LDP/Bash-Beginners-Guide/Bash-Beginners-Guide.pdf</a>
</li><li>GNU/Linux Commandline tools summary - <a href='http://tldp.org/LDP/GNU-Linux-Tools-Summary/GNU-Linux-Tools-Summary.pdf'>http://tldp.org/LDP/GNU-Linux-Tools-Summary/GNU-Linux-Tools-Summary.pdf</a>
</li><li>Linux In a Nutshell- Command summary -  <a href='http://www.oreillynet.com/linux/cmd/'>http://www.oreillynet.com/linux/cmd/</a></li></ol>

<h2>Text books</h2>
<ol><li>A practical guide to Linux, Mark Sobell, Pearson Education<br>
</li><li>Unix Power Tools - 3rd edition, Shelley Powers et al, Oreilly</li></ol>

<h2>แบบฝึกหัด</h2>
<ol><li>จงอธิบายความหมายของ shell ในส่วนที่เกี่ยวข้องกับระบบปฏิบัติการลินหนิกซ์ ทำไมต้องใช้เชลล์?<br>
</li><li>จงอธิบายข้อแตกต่างของเชลล์แบบ bash กับ tcsh<br>
</li><li>ไฟล์ .bashrc ในโฮมไดเร็กทอรี่มีไว้ทำไม?<br>
</li><li>คำสั่ง set มีไว้ทำไม?<br>
</li><li>หากต้องการทราบรายการของคำสั่งต่าง ๆ ที่ได้รันไปแล้วต้องใช้คำสั่งใด?<br>
</li><li>ที่พรอมท์ของเชลล์หากผู้ใช้พิมพ์  !440 เชลล์จะรับคำสั่งแล้วไปทำอะไร?<br>
</li><li>อธิบายการทำงานของคำสั่ง dmesg |grep 'sda'<br>
</li><li>เราสามารถทราบแบบของซีพียูจากคำสั่ง dmesg ได้หรือไม่?<br>
</li><li>อธิบายการทำงานของคำสั่ง export DISPLAY='10.134.47.112:0'<br>
</li><li>จากการรันคำสั่งในข้อ 9 หากเรารันคำสั่ง echo $DISPLAY จะได้ผลลัพธ์อย่างไร?<br>
</li><li>โฮมไดเร็กทอรี่ของผู้ใช้ root อยู่ที่ /home/root ใช่หรือไม่? เพราะเหตุใด?<br>
</li><li>หมายเลขผู้ใช้ UID ของ root คือหมายเลขอะไร?<br>
</li><li>ไฟล์ /etc/passwd เก็บรายชื่อและรายละเอียดของผู้ใช้ ไฟล์ใดเก็บรายละเอียดเกี่ยวกับกลุ่ม (group) ของผู้ใช้?<br>
</li><li>หากไฟล์มีสิทธิการเข้าถึงเป็น rwxr-xr-x จงอธิบายสิทธิการเข้าถึงไฟล์นี้สำหรับ user, group, และ others<br>
</li><li>จะทราบได้อย่างไรว่าสิทธิการเข้าถึงไฟล์ที่ต้องการเป็นอย่างไร?<br>
</li><li>หากผู้ใช้ไม่ใช่ root ผู้ใช้สามารถเปลี่ยนความเป็นเจ้าของของไฟล์ตนเองได้หรือไม่?<br>
</li><li>ผู้ใช้สามารถเปลี่ยนรหัสผ่านของตนเองได้หรือไม่? หากได้ต้องใช้คำสั่งใด?<br>
</li><li>ในไดเร็กทอรี่ของตนเอง รันคำสั่ง touch testfile หากต้องการเปลี่ยนสิทธิของไฟล์  testfile ให้เป็น rwxr--r-- ต้องใช้คำสั่งใดและตัวเลือกแบบใด?<br>
</li><li>คำสั่ง touch มีไว้เพื่ออะไร?<br>
</li><li>หากต้องการเพิ่มรายชื่อผู้ใช้ prachya ต้องใช้คำสั่งแบบใด?<br>
</li><li>เมื่อสร้างผู้ใช้ใหม่ชื่อ prachya ในระบบแล้ว มีไฟล์ หรือไดเร็กทอรี่ใดบ้างที่ถูกสร้างขึ้น หรือมีการเปลี่ยนแปลง?<br>
</li><li>หากต้องการกำหนดรหัสผ่านของผู้ใช้ชื่อ prachya ต้องใช้คำสั่งแบบใด?<br>
</li><li>การพิมพ์แป้นคีย์ <code>[tab]</code> ในเชลล์จะมีผลการทำงานอย่างไร?<br>
</li><li>การพิมพ์แป้นคีย์ <code>[tab]</code> สองครั้งในเชลล์มีผลการทำงานอย่างไร?<br>
</li><li>อธิบายการทำงานของคำสั่ง ps -ef | grep root<br>
</li><li>คำสั่ง pstree มีประโยชน์อย่างไร?<br>
</li><li>หากต้องการหยุดการทำงานของโพรเซสหมายเลข 23151 ต้องใช้คำสั่งแบบใด?<br>
</li><li>อธิบายการทำงานของคำสั่ง /sbin/shutdown -h now<br>
</li><li>อธิบายข้อแตกต่างของคำสั่ง  init 0 กับคำสั่ง reboot<br>
</li><li>ระหว่างโปรแกรมบีบอัด zip, gzip, และ bzip2 โปรแกรมใดสามารถบีบอัดไฟล์ได้เล็กที่สุด?<br>
</li><li>อธิบายข้อเสียของการใช้คำสั่ง bzip2<br>
</li><li>คำสั่ง tar มีไว้เพื่ออะไร?<br>
</li><li>อธิบายการทำงานของคำสั่ง tar -jcvf etcfiles.tbz /etc/<br>
</li><li>อธิบายการทำงานของคำสั่ง tar -jxvf etcfiles.tbz<br>
</li><li>หากไฟล์ file1 ถูกบีบอัดด้วยโปรแกรม gzip เราสามารถใช้คำสั่ง bunzip2 เพื่อคลายการบีบอัดได้หรือไม่?<br>
</li><li>หากบีบอัดไฟล์ fil1 ด้วย gzip ผลลัพธ์ของการรันคำสั่งนี้จะเป็นอย่างอย่างไร? (ชื่อไฟล์, ขนาดของไฟล์)<br>
</li><li>ไฟล์ fil2.gz ซึ่งถูกบีบอัดด้วย gzip มาแล้ว เราสามารถบีบอัดต่อด้วย bzip2 อีกชั้นได้หรือไม่? ผลลัพธ์จะเป็นอย่างไร?<br>
</li><li>คำสั่ง diff ต่างจากคำสั่ง cmp อย่างไร?<br>
</li><li>อธิบายการทำงานของคำสั่ง diff -y file1.v1 file1.v2<br>
</li><li>อธิบายการทำงานของคำสั่ง ifconfig eth0 192.168.0.12 netmask 255.255.255.0<br>
</li><li>อธิบายการทำงานของคำสั่ง ip neigh<br>
</li><li>เราสามารถใช้ telnet 10.134.0.11 53 เพื่อตรวจสอบว่าพอร์ต 53 ของเครื่องแม่ข่าย DNS เปิดอยู่ได้หรือไม่?<br>
</li><li>อธิบายการทำงานของคำสั่ง ping โดยละเอียด (ดู man ping)<br>
</li><li>หากต้องการกำหนด DNS ที่เครื่องจะใช้งานในการเรียกการบริการชือโดเมนจะต้องเข้าไปแก้ไขที่ไฟล์ใด?<br>
</li><li>ไดเร็กทอรี่ /etc/crond.hourly มีไว้เพื่ออะไร?