#summary ทำความรู้จักกับ System Programming

==System อะไร?==
System ในที่นี้หมายถึง ระบบคอมพิวเตอร์ หรือระบบปฏิบัติการ (OS) ที่รันอยู่ในคอมพิวเตอร์ ในวิชานี้เราจะหมายถึงระบบปฏิบัติการ Linux ซึ่งเป็นหนึ่งในระบบปฏิบัติการแบบ Unix ที่ได้รับความนิยมแพร่หลายในการใช้เป็นเครื่องแม่ข่ายที่มีความเชื่อถึอได้สูง

ระบบปฏิบัติการจะถูกออกแบบให้สามารถควบคุมฮาร์ดแวร์ของคอมพิวเตอร์ เพื่อให้ผู้ใช้และโปรแกรมต่าง ๆ ใช้ทรัพยากรของระบบได้อย่างมีประสิทธิภาพ และเป็นไปตามการกำหนดสิทธิของผู้ใช้งาน  โดยฮาร์ดแวร์ของคอมพิวเตอร์จะถูกควบคุมโดยแก่น หรือ เคอร์เนิ่ล (kernel) ของระบบปฏิบัติการ ซึ่งเป็นโปรแกรมขนาดเล็กที่จะถูกโหลดเข้าไปในหน่วยความจำก่อนโปรแกรมอื่นใดของผู้ใช้ ทั้งนี้เพื่อเข้าจัดการและควบคุมทรัพยากรต่าง ๆ พร้อมทั้งจัดเตรียมการเชื่อมต่อให้พร้อมสำหรับการใช้งาน

|| http://osr600doc.sco.com/en/USE_oview/graphics/kernel.gif || http://getfile4.posterous.com/getfile/files.posterous.com/temp-2011-12-22/lltizmHgbsDetcxAuIJzEpGFAaHqlwvsJuxlaDDziiklrbwhcboxuuGoxFeI/unix_architecture.gif.scaled696.gif ||

การเข้าถึงเคอร์เนิ่ลนั้นสามารถทำได้ผ่านการเรียกระบบ (system calls) เท่านั้น โดยที่โปรแกรมต่าง ๆ เช่น เชลล์ การเรียก library routines ต้องเรียกผ่าน system call ด้วยพารามิเตอร์ที่ถูกต้อง และตรงกับสิทธิที่ได้รับ

==Program แบบไหน?==
จากรูป ภาษา C, C++, และ Java ถือว่าเป็นกลุ่มภาษา system programming ที่ใช้ในการโปรแกรมระบบ ที่มีระดับการพิมพ์โค้ดมากว่าภาษา Tcl, Perl, VB ซึ่งเป็นกลุ่มภาษาที่เป็นสคริปต์ ทำงานในลักษณะ interpreter

[http://www.tcl.tk/images/scripting.anc.gif]

==System Programming==
ความหมายของ System Programming ที่เป็นที่ยอมรับสามารถดูได้จาก Wikipedia ในภาษา [[http://en.wikipedia.org/wiki/System_programming อังกฤษ]] และ สามารถดูฉบับที่แปลโดย Google Translate ได้ใน [[http://translate.google.com/translate?sl=en&tl=th&js=n&prev=_t&hl=th&ie=UTF-8&layout=2&eotf=1&u=http%3A%2F%2Fen.wikipedia.org%2Fwiki%2FSystem_programming&act=url ภาษาไทย]]

ในขอบเขตของวิชานี้ จะหมายถึงการเขียนโปรแกรมด้วยภาษา C, Perl, Shell Script เพื่อควบคุมระบบคอมพิวเตอร์ให้สามารถทำงานได้ตามต้องการของผู้ควบคุมระบบ หรือผู้ใช้ โดยจะขอยกเว้นการเขียนโปรแกรมระบบด้วยภาษาแอสเซมบลี้ เนื่องจากขอบเขตของเวลาที่จำกัด

==วัตถุประสงค์==
  # เพื่อให้นักเรียนมีความเข้าใจพื้นของระบบคอมพิวเตอร์ ที่รันด้วยระบบปฏิบัติการลิหนิกซ์
  # เพื่อให้นักเรียนมีความเข้าใจคำสั่งต่าง ๆ ผ่านเชลล์ของลิหนิกซ์
  # เพื่อให้นักเรียนสามารถเขียนสคริปต์ของคำสั่งในเชลล์ (shell script) ได้
  # เพื่อให้นักเรียนสามารถเขียนโปรแกรมด้วยภาษา C เพื่อควบคุมระบบเบื้องต้นได้
  # เพื่อให้นักเรียนสามารถประยุกต์ใช้ภาษา Perl เพื่อควบคุมระบบเบื้องต้นได้