#summary การใช้คำสั่งของลินหนิกซ์เบื้องต้น
<table width=500>
<td>
= การใช้คำสั่งของลินหนิกซ์เบื้องต้น =
โดย พ.อ.ปรัชญา เฉลิมวัฒน์, Ph.D   pchalermwat@gmail.com
๒๗ ตุลาคม ๒๕๕๒

==บทนำ==
	การใช้งานลินหนิกซ์สำหรับผู้ดูแลระบบมีความจำเป็นต้องเข้าใจคำสั่งพื้นฐานผ่านคอมแมนด์ไลน์หรือเชลล์เป็นอย่างดี นอกจากนั้นแล้วคำสั่งขั้นก้าวหน้ายังช่วยให้การดูแลระบบเป็นไปได้ด้วยความสะดวก เช่นความสามารถในการโปรแกรมสคริปต์ของเชลล์ หรือแม้แต่การประยุกต์ใช้การเขียนโปรแกรมในภาษาต่าง ๆ เช่น C, Perl, หรือ Python เป็นต้น  เอกสารนี้แนะนำการใช้งานคำสั่งเบื้องต้นของลินหนิกซ์ บนพื้นฐานของ Ubuntu อย่างไรก็ตามผู้อ่านสามารถนำไปประยุกต์ใช้กับลินหนิกซ์อื่น ๆ ได้เป็นส่วนมากไม่ว่าจะเป็น Redhat หรือ Gentoo ก็ตาม  โดยจะกล่าวถึงคำสั่งต่าง ๆ เกี่ยวกับการขอดูข้อมูลพื้นฐานของระบบ การขอความช่วยเหลือ ระบบไฟล์ การจัดการไฟล์ การจัดการเอาท์พุท การค้นหาด้วย grep การเรียกใช้งานโปรแกรม OpenOffice โปรแกรมกราฟฟิกและการประมวลผลข้อมูล คอมไพเลอร์สำหรับภาษาต่าง ๆ  สำหรับผู้ใช้มือใหม่ ผู้เขียนแนะนำให้พิมพ์คำสั่งสรุปใน [1] ซึ่งมีเป็นแผ่นเดียว (สองหน้า) เพื่อใช้เตือนความจำเวลาที่ต้องการใช้คำสั่งพื้นฐานของลินหนิกซ์  ผู้เขียนจะใช้คำภาษาไทยของ Linux ว่าลินหนิกซ์ (ตามการออกเสียงสไตล์อเมริกัน) ซึ่งผู้เขียนบางท่านอาจใช้คำว่า “ลินุกซ์” (ตามสไตล์ยุโรปหรือเยอรมัน) ซึ่งหมายความถึง Linux เดียวกัน และอาจใช้คำว่าเครื่องแม่ข่ายสลับกับคำว่าเซอร์ฟเวอร์

==การขอดูข้อมูลพื้นฐาน==
	คำสั่งต่อไปนี้ผู้ดูแลระบบมักใช้บ่อยเมื่อล็อกอินไปยังเครื่องแม่ข่ายที่ดูแลอยู่ เป็นคำสั่งง่าย ๆ สั้นและจำได้ง่าย


||who||แสดงรายชื่อผู้ที่ล็อกอินออนไลน์อยู่||
||w||คล้ายกับ who แต่แสดงรายการโหลดและการใช้งานเครื่อง||
||last||แสดงรายชื่อผู้ที่เคยล็อกอินมายังเครื่อง ใช้ตรวจสอบว่ามีผู้ใช้แปลกปลอมเข้าเครื่องแม่ข่ายบ้างหรือไม่||
||date||แสดงเวลาและวัน หรือ ปรับเปลี่ยนวันเวลาของเครื่อง||
||cal||แสดงปฏิทิน สามารถเลือกปี เดือน หรือวันที่ต้องการได้||
||uptime||แสดงเวลาที่เครื่องนี้ได้เปิดมาแล้วเครื่องเซอร์ฟเวอร์ที่ดีจะมี uptime ที่นาน||