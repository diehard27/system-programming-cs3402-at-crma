#summary ย่อ _ ระบบคอมพิวเตอร์ โดย pc
<table width=500>
<td>

ระบบคอมพิวเตอร์ ประกอบด้วย ๓ ส่วนหลักคือ
  # ส่วนประมวลผล มีซีพียู
  # หน่วยความจำ (หลัก [cache<primary, secondary>, physical memory], สำรอง)
  # Input/Output

<img src='http://upload.wikimedia.org/wikipedia/commons/thumb/6/68/Computer_system_bus.svg/400px-Computer_system_bus.svg.png' width=400>

นักเรียนควรมีความเข้าใจในการทำงานของระบบคอมพิวเตอร์ ก่อนที่จะมีความเข้าใจอย่างลึกซึ้งได้กับ system programming พื้นฐานความเข้าใจการทำงานของสถาปัตยกรรมคอมพิวเตอร์ ว่าโปรแกรมรัน^1^ได้อย่างไรในระบบคอมพิวเตอร์ โดยควรเข้าใจว่าโปรแกรมที่จะรันต้องถูกโหลดเข้ามาในหน่วยความจำ และคำสั่งที่อยู่ในโปรแกรมจะถูกกระทำ (executed) โดยการชี้ของ program counterู^2^ ซึ่งจะทำงานไปตามนาฬิกาของระบบ เช่น ระบบที่มีนาฬิกา 1 gigahertz หมายความว่า สัญญาณนาฬิกามีความถี่ 1000 ล้านครั้งต่อ ๑ วินาที ถ้าหนึ่งคำสั่งของซีพียู ใช้เวลา ๑ สัญญาณนาฬิกา คอมพิวเตอร์นั้นก็จะสามารถทำงานได้ถึง 1000 ล้านคำสั่งภายใน ๑ วินาที 

อย่างไรก็ตามคำสั่งของคอมพิวเตอร์อาจกินเวลามากกว่า ๑ clock cycle เช่น ๒ หรือ ๓ ขึ้นอยู่กับลักษณะการคำนวณของคำสั่งของซีพียู  ดังนั้นการวัดประสิทธิภาพของคอมพิวเตอร์อาจวัดได้เป็น MIPS (millions instructions per second)  จะเห็นได้ว่าซีพียูสามารถทำคำสั่งได้มากมายภายในหนึ่งวินาที ระบบปฏิบัติการที่ทำหน้าควบคุมการทำงานทั้งปวงของคอมพิวเตอร์จึงถูกออกแบบให้ควบคุมให้ซีพียูทำงานแบบ multi-tasking^3^ เพื่อให้สามารถใช้งานซีพียูได้อย่างเต็มประสิทธิภาพ  ระบบปฏิบัติการสมัยใหม่จะทำงานแบบ multi-tasking เนื่องจากซีพียูมีความเร็วสูงมาก นอกจากนั้นยังมีหน่วยความจำมากกว่าคอมพิวเตอร์ในยุคก่อน ๆ 

โปรแกรมที่เก็บอยู่ในหน่วยความจำของคอมพิวเตอร์ จะถูกเก็บไว้ในรูปแบบของภาษาเครื่องหรือ machine code ซึ่งผู้ใช้งานทั่วไปไม่สามารถจะเข้าใจโปรแกรมได้จากตัวเลขไบนารี่/ฐานสิบหก เหล่านั้น ดังนั้นจึงมีการพัฒนาภาษาแอสเซมบลี้ (assembly) เพื่อให้สามารถเขียนโปรแกรมให้ทำงานได้ง่ายขึ้น อย่างไรก็ตามยังถือว่าเป็นภาษาระดับต่ำ จึงได้มีการพัฒนาภาษาโปรแกรมระดับสูง เช่น Pascal, C, Fortran, Java เพื่อให้สามารถพัฒนาโปรแกรมที่มีความสลับซับซ้อนได้ดียิ่งขึ้น  อย่างไรก็ตามซีพียูเองก็ไม่สามารถเข้าใจภาษาระดับสูงนั้นอยู่ดี จึงต้องมีการแปลงภาษาระดับสูงให้เป็นภาษาเครื่อง โดยโปรแกรมแปลงภาษานั้นจะเรียกว่า คอมไพเลอร์ (compiler) หรือ อินเทอร์พรีทเตอร์ (interpreter) โดยที่แต่ละภาษาก็จะมีคอมไพเลอร์ของตนเอง และค่ายพัฒนาก็มีการพัฒนาคอมไพเลอร์ออกมาหลายรูบแบบ ทั้งที่เป็นเชิงพาณิชย์ และลักษณะให้ฟรีแบบโอเพ่นซอร์ส

<font color=grey>
==Footnote==
  # การรันโปรแกรม ในที่นี้หมายถึงการที่โปรแกรมได้ถูกโหลดเข้าไปในหน่วยความจำหลัก และซีพียูเริ่มทำคำสั่งของโปรแกรมทีละคำสั่ง
  # Program Counter - โปรแกรมเคาท์เตอร์ เป็นรีจิสเตอร์หนึ่ง (ตัวแปรในฮาร์ดแวร์) ที่เก็บค่าแอดเดรสของหน่วยความจำของคำสั่งคอมพิวเตอร์ ที่จะถูกกระทำต่อไป
  # ถึงแม้ว่าซีพียูจะกระทำคำสั่งได้ทีละคำสั่ง แต่ด้วยความเร็วสัมพัทธ์แบบที่ผู้ใช้ไม่ทันรู้สึกตัวว่าโปรแกรมสลับไปมาได้ OS จะเป็นผู้จัดการให้โปรแกรมหลาย ๆ โปรแกรมรันสลับไปมาตามลำดับความเร่งด่วน โดยผู้ใช้งานคอมพิวเตอร์จะรู้สึกเหมือนกับว่า โปรแกรมหลาย ๆ โปรแกรมนั้นรันไปพร้อม ๆ กันแบบขนาน
</font>