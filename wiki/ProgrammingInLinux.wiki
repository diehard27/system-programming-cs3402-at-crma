#summary มาเขียนโปรแกรมบนลิหนิกซ์
<table width=500>
<td>
[CourseSchedule2555_2 หน้าหลัก]

=สภาพแวดล้อม=
ระบบปฏิบัติการลิหนิกซ์สนับสนุนโปรแกรมเมอร์ในภาษาต่าง ๆ ด้วยคอมไพเลอร์ อินเทอร์พรีทเตอร์ ที่ส่วนใหญ่เป็นโอเพ่นซอร์ส พร้อมใช้งานได้โดยไม่มีค่าใช้จ่ายเรื่องลิขสิทธิ์แต่อย่างใด กลุ่มนักเขียนโปรแกรมระดับมืออาชีพก็ใช้ลิหนิกซ์ในการพัฒนาซอฟท์แวร์ของตนเองได้อย่างมั่นใจ  ลิหนิกซ์จึงเปรียบเสมือนสวรรค์ของโปรแกรมเมอร์ที่ยังไม่อยากลงทุนกับคอมไพเลอร์เชิงพาณิชย์มาก ผู้ใช้สามารถติดตั้งคอมไพเลอร์ได้หลากหลายภาษาไม่ว่าจะเป็น แอสเซมเบลอร์, C, Pascal, Fortran, C++, Java, PHP, Perl เป็นต้น

http://gxemul.sourceforge.net/gxemul-stable/doc/debian-1.png

การเขียนโปรแกรมในขอบเขตวิชานี้จะใช้ผ่าน terminal โดยใช้วิธีการล็อกอินไปที่เครื่องแม่ข่ายหรือเปิด terminal ของตนเองในกรณีที่ใช้ระบบปฏิบัติการลิหนิกซ์ ข้อจำกัดของการใช้ terminal คือผู้ใช้ต้องพิมพ์คำสั่งเป็นลักษณะ text-based รวมถึงหน้าจอการแก้ไขโปรแกรมด้วย ซึ่งอาจมีความไม่สะดวกกับผู้ใช้ที่เคยชินกับการใช้ IDE (integrated development environment) ที่เป็นลักษณะ GUI อย่างไรก็ตาม ข้อดีของการใช้ text-based นั้นคือระบบจะใช้ทรัพยากร เช่น หน่วยความจำ ดิสก์ หรือซีพียู ของคอมพิวเตอร์น้อยกว่า ทำให้พัฒนาโปรแกรมได้รวดเร็วและมีประสิทธิภาพ  นอกจากนั้นยังสามารถใช้งานร่วมกันในการพัฒนาซอฟท์แวร์ที่ต้องใช้โปรแกรมเมอร์หลาย ๆ คน 

=เอดิเตอร์ (Editors)=
เอดิเตอร์ที่สามารถใช้ได้จากเชลล์ของลิหนิกซ์ได้แก่ 
  # vi หรือ vim ซึ่งเป็นเอดิเตอร์ที่นักดูแลระบบระดับมืออาชีพมักใช้กันเนื่องจากมีขีดความสามารถสูง ผู้ใช้ไม่ต้องขยับมือจากคีย์บอร์ดมากนัก เนื่องจากคำสั่งต่าง ๆ เป็นการพิมพ์ที่อักษรบนคีย์บอร์ด และการสลับโหมดการแก้ไข หรือโหมดคำสั่ง สามารถทำได้ง่าย การเลื่อนเคเซอร์ทำได้ทั้งแบบ full screen และแบบร่วมกับคำสั่งพิเศษ ในวงการผู้ดูแลระบบผู้ที่สามารถใช้งาน vi ได้อย่างคล่องแคล่วเปรียบได้ก้บเป็นเทพทีเดียว สำหรับผู้ที่สนใจจะใช้งาน vi ให้สอบถามได้ที่อาจารย์ และศึกษาจาก [http://system-programming-cs3402-at-crma.googlecode.com/files/vi_cmd_summary.pdf vi Command Summary] ได้ตามลิงค์ http://www.chip.de/ii/7/1/3/0/6/4/1/24907a01bfe351e7.gif
  # nano เป็นเอดิเตอร์ที่ใช้งานง่ายสำหรับผู้เริ่มใช้ใหม่ การใช้งานเป็นแบบ full screen สามารถเลื่อนเคอร์เซอร์ไปยังตำแหน่งต่าง ๆ ของข้อความได้ การเรียกคำสั่งจะเป็นการใช้ร่วมกับ ctrl และมีเมนูแสดงคำสั่งพื้นฐานด้านล่าง ทำให้ไม่ต้องจดจำคำสั่งต่าง ๆ http://webapp.org.ua/wp-content/uploads/2011/07/colorsyntax.png
  # [http://notepad2.en.softonic.com/ notepad2] เป็นโปรแกรมเอดิเตอร์ที่รันบนวินโดวส์ การที่จะใช้ notepad2 ได้นั้นจะต้องติดตั้งโปรแกรม [http://winscp.net/eng/download.php winscp] ซึ่งจะเป็น client ที่รันบนวินโดวส์เพื่อล็อกอินไปยังเครื่องแม่ข่ายที่สนับสนุนการล็อกอินแบบ SSH โดยให้นักเรียนเลือกใช้การส่งไฟล์แบบ scp (secure copy) ซึ่งจะทำให้นักเรียนสามารถติดตั้ง notepad2 บนเครื่่องวินโดวส์ รันโปรแกรม winscp และตั้ง default editor ให้เป็น notepad2  http://notebookspec.com/web/wp-content/uploads/2010/09/notepad2_01.jpg

เมื่อติดตั้ง winscp ในเครื่องวินโดวส์แล้ว ให้ล็อกอินไปที่เครื่องแม่ข่าย 10.134.64.45 โดยใช้ชื่อผู้ใช้และรหัสผ่านที่กำหนดให้ โดยเลือกใช้โปรโตคอล scp เมื่อล็อกอินเข้าไปได้จะปรากฏหน้าต่างของ winscp ซึ่งทางซ้ายจะเป็นไฟล์/ไดเร็กทอรี่บนเครื่องวินโดวส์ ส่วนทางขวาจะเป็นไฟล์/ไดเร็กทอรี่ที่อยู่บนเครื่องแม่ข่ายลิหนิกซ์ ผู้ใช้สามารถสำเนาไฟล์ ย้ายไฟล์ สำเนาไดเร็กทอรี่ ได้เช่นเดียวกับการใช้ file explorer ของวินโดวส์ ในกรณีที่ต้องการแก้ไขโปรแกรม ให้ดับเบิ้ลคลิกที่ไฟล์นั้นได้โดยตรง โดยเมื่อจะทำการบันทึกไฟล์ winscp จะถามรหัสผ่านอีกครั้งหนึ่ง ไฟล์บนเครื่องเซอร์ฟเวอร์ก็จะได้รับการ update 
http://system-programming-cs3402-at-crma.googlecode.com/files/Picture1.png