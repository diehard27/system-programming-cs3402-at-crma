<a href='https://code.google.com/p/system-programming-cs3402-at-crma/wiki/CourseSchedule2555_2#ตารางเรียน_๒๕๕๕/๒'>ตารางเรียน</a>
<table width='500'>
<td>
<i>"You are what you think."</i>

<h1>การใช้คำสั่งของลินหนิกซ์เบื้องต้น</h1>
โดย พ.อ.ปรัชญา เฉลิมวัฒน์, Ph.D   pchalermwat@gmail.com<br>
๒๗ ตุลาคม ๒๕๕๒<br>
<br>
<h2>บทนำ</h2>
<blockquote>การใช้งานลินหนิกซ์สำหรับผู้ดูแลระบบมีความจำเป็นต้องเข้าใจคำสั่งพื้นฐานผ่านคอมแมนด์ไลน์หรือเชลล์เป็นอย่างดี นอกจากนั้นแล้วคำสั่งขั้นก้าวหน้ายังช่วยให้การดูแลระบบเป็นไปได้ด้วยความสะดวก เช่นความสามารถในการโปรแกรมสคริปต์ของเชลล์ หรือแม้แต่การประยุกต์ใช้การเขียนโปรแกรมในภาษาต่าง ๆ เช่น C, Perl, หรือ Python เป็นต้น  เอกสารนี้แนะนำการใช้งานคำสั่งเบื้องต้นของลินหนิกซ์ บนพื้นฐานของ Ubuntu อย่างไรก็ตามผู้อ่านสามารถนำไปประยุกต์ใช้กับลินหนิกซ์อื่น ๆ ได้เป็นส่วนมากไม่ว่าจะเป็น Redhat หรือ Gentoo ก็ตาม  โดยจะกล่าวถึงคำสั่งต่าง ๆ เกี่ยวกับการขอดูข้อมูลพื้นฐานของระบบ การขอความช่วยเหลือ ระบบไฟล์ การจัดการไฟล์ การจัดการเอาท์พุท การค้นหาด้วย grep การเรียกใช้งานโปรแกรม OpenOffice โปรแกรมกราฟฟิกและการประมวลผลข้อมูล คอมไพเลอร์สำหรับภาษาต่าง ๆ  สำหรับผู้ใช้มือใหม่ ผู้เขียนแนะนำให้พิมพ์คำสั่งสรุปใน <a href='1.md'>1</a> ซึ่งมีเป็นแผ่นเดียว (สองหน้า) เพื่อใช้เตือนความจำเวลาที่ต้องการใช้คำสั่งพื้นฐานของลินหนิกซ์  ผู้เขียนจะใช้คำภาษาไทยของ Linux ว่าลินหนิกซ์ (ตามการออกเสียงสไตล์อเมริกัน) ซึ่งผู้เขียนบางท่านอาจใช้คำว่า “ลินุกซ์” (ตามสไตล์ยุโรปหรือเยอรมัน) ซึ่งหมายความถึง Linux เดียวกัน และอาจใช้คำว่าเครื่องแม่ข่ายสลับกับคำว่าเซอร์ฟเวอร์</blockquote>

<h2>การขอดูข้อมูลพื้นฐาน</h2>
<blockquote>คำสั่งต่อไปนี้ผู้ดูแลระบบมักใช้บ่อยเมื่อล็อกอินไปยังเครื่องแม่ข่ายที่ดูแลอยู่ เป็นคำสั่งง่าย ๆ สั้นและจำได้ง่าย</blockquote>


<table><thead><th>who</th><th>แสดงรายชื่อผู้ที่ล็อกอินออนไลน์อยู่</th></thead><tbody>
<tr><td>w  </td><td>คล้ายกับ who แต่แสดงรายการโหลดและการใช้งานเครื่อง</td></tr>
<tr><td>last</td><td>แสดงรายชื่อผู้ที่เคยล็อกอินมายังเครื่อง ใช้ตรวจสอบว่ามีผู้ใช้แปลกปลอมเข้าเครื่องแม่ข่ายบ้างหรือไม่</td></tr>
<tr><td>date</td><td>แสดงเวลาและวัน หรือ ปรับเปลี่ยนวันเวลาของเครื่อง</td></tr>
<tr><td>cal</td><td>แสดงปฏิทิน สามารถเลือกปี เดือน หรือวันที่ต้องการได้</td></tr>
<tr><td>uptime</td><td>แสดงเวลาที่เครื่องนี้ได้เปิดมาแล้วเครื่องเซอร์ฟเวอร์ที่ดีจะมี uptime ที่นาน</td></tr></tbody></table>


<h2>การขอความช่วยเหลือ</h2>
<blockquote>คำสั่งในลินหนิกซ์มีมากมายจนยากที่จะจำได้ทั้งหมด นอกจากนั้นตัวเลือกหรือการตั้งค่าต่าง ๆ สำหรับแต่ละคำสั่งยังมีให้เลือกอีกจนบางครั้งผู้ใช้ไม่สามารถจะจดจำได้หมด อย่างไรก็ตามระบบการทำงานของยูหนิกซ์นั้นจะมีคำสั่งเพื่อขอดูคำแนะนำการใช้โปรแกรมหรือคำสั่งเหล่านั้นอยู่ออนไลน์ ผู้ใช้เพียงเรียกคำสั่งขอความช่วยเหลือต่อไปนี้เพื่อให้แสดงรายการตัวเลือกที่เราต้องการใช้</blockquote>

<table><thead><th>man cmd</th><th>ขอดูรายละเอียดการใช้งานโปรแกรม cmd ผู้ใช้สามารถแทน cmd ด้วยคำสั่งอื่น ๆ ที่เราต้องการทราบ เช่น man last เป็นต้น</th></thead><tbody>
<tr><td>man -k topic</td><td>ค้นหารายการความช่วยเหลือของ topic ที่ต้องการ เช่น man -k editor                                                </td></tr>
<tr><td>apropos topic</td><td>มีค่าเที่ยบเท่ากับ man -k ใช้ในการค้นหาคำสั่งที่เกี่ยวข้องกับ topic ที่กำหนด                                   </td></tr>
<tr><td>gnome-help</td><td>แสดงผลรายการความช่วยเหลือในกราฟฟิกโหมด (ภายใต้ X วินโดวส์)                                                     </td></tr>
<tr><td>info   </td><td>เป็นระบบให้ข้อมูลของ GNU                                                                                       </td></tr></tbody></table>


<h2>ระบบไฟล์ และการจัดการไฟล์</h2>
<blockquote>ระบบไฟล์ของลินหนิกซ์ปัจจุบันใช้ระบบ EXT3 มีลักษณะเหมือนรากของต้นไม้ ซึ่งที่เหนือสุดของระบบไฟล์จะเรียกว่า root (แทนด้วยสัญลักษณ์ / หรือสแลช) จาก root นี้จะประกอบด้วยไดเร็กทอรี่ต่าง ๆ  ตามที่ระบบจะจัดการ ภายใต้ไดเร็กทอรี่อาจมีไดเร็กทอรี่หรือไฟล์ซ้อนอยู่หลายชั้นขึ้นอยู่กับการจัดกลุ่มของไฟล์ที่เกี่ยวข้อง<br>
<pre><code>	/dir1/dir12/.../dir_n/filename<br>
</code></pre>
การอ้างถึงชื่อไฟล์หรือไดเร็กทอรี่สามารถอ้างแบบ absolute path คือกำหนดนับมาตั้งแต่ root เช่น /home/prachya/.ssh/examples/ ให้เต็มพาธ (path) หรือใช้การอ้างถึงแบบสัมพัทธ์ เช่น อ้างถึงไดเร็กทอรี่ปัจจุบันจะใช้เครื่องหมายจุด (.) หากอ้างถึงไดเร็กทอรี่ที่อยู่เหนือขี้นไปหนึ่งระดับจะใช้สองจุด (..) และการอ้างถึงไดเร็กทอรี่โฮมสามารถใช้เครื่องหมาย ~ แทนได้เช่น /home/prachya/data1 มีค่าเท่ากับ ~/data1 เมื่อผู้ใช้เป็น prachya และมีโฮมไดเร็กทอรี่อยู่ที่ /home/prachya เป็นต้น<br>
ฮาร์ดดิสก์ที่ใช้งานจะถูกแบ่งเป็นพาร์ติชั่น โดยแต่ละพาร์ติชั่นอาจถูก mount มายังไดเร็กทอรี่ภายใต้ root ตามที่ผู้ดูแลระบบกำหนด พาร์ติชั่นพิเศษที่ชื่อว่า swap ทำหน้าที่เป็นหน่วยความจำเสมือน (virtual memory) ซึ่งจะช่วยให้ระบบปฏิบัติการสามารถรันโปรแกรมต่างๆ ได้มากว่าที่หน่วยความจำทางกายภาพจะรับได้</blockquote>

<table><thead><th>/</th><th>ไดเร็กทอรี่เหนือสุดเรียกว่า root ภายใต้ไดเร็กทอรี่นี้จะเป็นจุดเริ่มของ</th></thead><tbody>
<tr><td>..</td><td>ไดเร็กทอรี่เหนือไปหนึ่งระดับ เช่น cd ../.. เปลี่ยนไดเร็กทอรี่ย้อนหลังไปสองระดับ </td></tr>
<tr><td>.</td><td>ไดเร็กทอรี่ปัจจุบัน ปกติไม่ค่อยได้ใช้ แต่ใช้ในการระบุให้ชัดเจน        </td></tr>
<tr><td>pwd</td><td>แสดงพาธของไดเร็กทอรี่ปัจจุบัน                                         </td></tr>
<tr><td>cd dir</td><td>เปลี่ยนไดเร็กทอรี่ไปยัง dir เช่น cd ../../data2/.ssh                  </td></tr>
<tr><td>ls dir</td><td>แสดงรายการไฟล์และไดเร็กทอรี่ที่กำหนด ls -l แสดงโดยละเอียด ls -al แสดงรายการที่ซ่อนไว้ด้วย</td></tr>
<tr><td>ls -lt</td><td>แสดงรายการไฟล์ที่ถูกใช้ล่าสุดก่อน (ชื่อไฟล์ขึ้นต้นจุด . จะไม่ถูกแสดง) </td></tr>
<tr><td>du -h</td><td>แสดงรายการการใช้งานดิสก์ หน่วยเป็น GBytes                             </td></tr>
<tr><td>quota</td><td>แสดงการใช้ดิสก์และระบบโควต้า                                          </td></tr>
<tr><td>wc</td><td>นับจำนวนคำในไฟล์ (word count) หรือนับบรรทัดในไฟล์ เช่น wc -l          </td></tr>
<tr><td>df -h</td><td>แสดงรายการระบบไฟล์ พาร์ติชั่นที่เมาท์ไปยังไดเร็กทอรี่ต่าง ๆ ของระบบ   </td></tr>
<tr><td>mount</td><td>แสดงรายการพาร์ติชั่นที่ใช้งาน หรือใช้เมาท์พาร์ติชั่นที่กำหนดไปยังไดเร็กทอรี่ที่ต้องการ เช่น mount /dev/hda2 /home</td></tr>
<tr><td>umount</td><td>ยกเลิการเมาท์ระบบไฟล์เช่น umount /dev/cdrom                           </td></tr>
<tr><td>cp</td><td>สำเนาไฟล์ที่กำหนดเช่น cp /etc/passwd /home/prachya/bak                </td></tr>
<tr><td>mv</td><td>ย้ายไฟล์หรือเปลี่ยนชื่อไฟล์ เช่น mv /home/prachya/file1 /tmp          </td></tr>
<tr><td>rm</td><td>ลบไฟล์ !!ควรใช้ความระมัดระวังสำหรับการลบไฟล์ในระบบยูหนิกซ์เพราะจะไม่สามารถกู้กลับได้ </td></tr>
<tr><td>rmdir</td><td>ลบไดเร็กทอรี่ที่กำหนด ไดเร็กทอรี่ต้องว่างหากต้องการลบไดเร็กทอรี่ที่ไม่ว่างสามารถใช้ rm -rf <code>&lt;dir&gt;</code> ไดเร็กทอรี่จะหายไปเลย !!!</td></tr>
<tr><td>scp</td><td>สำเนาไฟล์ผ่านโปรโตคอล SSH เช่น scp /etc/passwd prachya@seclab.crma.ac.th:file1 </td></tr>
<tr><td>touch</td><td>แตะโปรแกรมให้ทำการปรับปรุงข้อมูลเกี่ยวกับเวลา ถ้าไม่มีไฟล์อยู่ไฟล์เปล่า ๆ จะถูกสร้างขึ้นมา เช่น touch new_file</td></tr></tbody></table>

<h2>การจัดการเอาท์พุทและอินพุท</h2>
<blockquote>โดยทั่วไปโปรแกรมหรือคำสั่งในลินหนิกซ์จะแสดงผลออกทางหน้าจอเป็นหลัก ผู้ใช้สามารถกำหนดทิศทางของเอาท์พุทนี้ได้ (redirection) เช่นให้ไปที่ไฟล์ หรือที่ดีไวซ์อื่น ๆ ตามที่กำหนด (เช่น เครื่องพิมพ์) หรือส่งผลลัพธ์การแสดงผลต่อไปให้โปรแกรมอื่น (pipeline หรือ pipe) ในทางกลับกันเราสามารถเปลี่ยนอินพุท (ซึ่งปกติเป็นคีย์บอร์ด) ให้เป็นอินพุทจาก่ไฟล์ได้ด้วยเครื่องหมาย <</blockquote>

<table><thead><th>cmd > file.out</th><th>ส่งผลลัพธ์การรันโปรแกรมไปเก็บไว้ที่ไฟล์ file.out ถ้ามีไฟล์นี้อยู่แล้วไฟล์เก่าจะถูกแทนที่ เช่น dmesg > /tmp/log</th></thead><tbody>
<tr><td>cmd >> file.out</td><td>ส่งผลลัพทธการรันโปรแกรมไปต่อท้ายไฟล์ file.out ถ้าไฟล์นี้ไม่มีอยู่ก็จะถูกสร้างขึ้นมาใหม่  เช่น last >> last.log</td></tr>
<tr><td>cmd < infile  </td><td>นำข้อมูลในไฟล์ชื่อว่า  infile มาเป็นอินพุทของโปรแกรม cmd  เช่น  bc < myscript                                 </td></tr>
<tr><td>cmd1 | cmd2   </td><td>ส่งผลลัพธ์ของโปรแกรม cmd1 ไปเป็นอินพุทของโปรแกรม cmd2 หรือเรียกว่าการไปป์ เช่น cat /etc/passwd | head -5      </td></tr>
<tr><td>cat file1     </td><td>อ่านข้อมูลจากไฟล์ file1 แล้วแสดงผลที่หน้าจอ สามารถใช้ต่อไฟล์หลายไฟล์ได้ เช่น cat file1 file2 > file3          </td></tr>
<tr><td>more          </td><td>แสดงผลหน้าจอทีละจอ ใช้ในกรณีที่มี output ยาวเกินกว่าที่จะแสดงในหนึ่งหน้าจอได้ เช่น ls -l /etc/ | more         </td></tr>
<tr><td>less          </td><td>เช่นเดียวกับ more แต่สามารถแสดงย้อนหลังขึ้นไปได้ ค้นหาได้ เช่น less /etc/passwd                               </td></tr>
<tr><td>head -10      </td><td>แสดงผลเฉพาะส่วนหัวของไฟล์ 10 บรรทัดแรก                                                                        </td></tr>
<tr><td>tail -5       </td><td>แสดงผลเฉพาะส่วนท้ายของไฟล์ 5 บรรทัดสุดท้าย                                                                    </td></tr>
<tr><td>sort          </td><td>เรียงลำดับของผลลัพธ์ เช่น sort -n /etc/passwd                                                                 </td></tr>
<tr><td>tr            </td><td>เปลี่ยนตัวอักษรในไฟล์ให้เป็นตามต้องการ เช่น cat mixed | tr [A-Z] [a-z] > lcase จะแปลงตัวอักษรในไฟล์ mixed ให้เป็นตัวเล็กหมดแล้วเก็บไว้ในไฟล์ lcase</td></tr></tbody></table>

<h2>การค้นหาด้วย grep, find, locate</h2>
<blockquote>ระบบไฟล์ของลินหนิกซ์มีความซับซ้อนจนบางครั้งการค้นหาไฟล์ต่าง ๆ ด้วยตัวเองอาจไม่สามารถทำได้ เครื่องมือสำหรับการค้นหาไฟล์ หาคำที่อยู่ในไฟล์นั้นมีโปรแกรมที่เป็นประโยชน์คือ grep และ find ส่วนโปรแกรม locate ก็สามารถใช้ค้นหาไฟล์ที่อยู่ในระบบไฟล์ได้เช่นกัน<br>
โปรแกรม grep เป็นโปรแกรมที่มีประโยชน์มากในการค้นหาคำที่ต้องการในระบบไฟล์ โปรแกรมเกรปใช้ regular expression ในการกำหนดรูปแบบของการค้นหา (และโดยมากโปรแกรมในระบบยูหนิกซ์จะอ้างถึงการค้นหาด้วย regular expression)<br>
<table><thead><th>.</th><th>อักษร(ตัวเดียว)ใด ๆ</th></thead><tbody>
<tr><td>\c</td><td>ค้นหาอักษร c       </td></tr>
<tr><td>[...]</td><td>ค้นหาอักษรใด ๆ ในวงเล็บ</td></tr>
<tr><td>[c1-c2]</td><td>อักษรในช่วง c1-c2 เช่น [C-H]</td></tr>
<tr><td>[^c1-c2]</td><td>อักษรใด ๆ ที่ไม่อยู่ในช่วง c1-c2</td></tr>
<tr><td>^</td><td>จุดเริ่มต้นของบรรทัด</td></tr>
<tr><td>$</td><td>จุดสุดท้ายของบรรทัด</td></tr>
<tr><td>expr</td><td>ค้นหาคำที่ขึ้นต้นด้วย expr</td></tr>
<tr><td>expr1 expr2</td><td>ค้นหา expr1 ก่อนแล้วตามด้วย expr2</td></tr>
<tr><td>(...)</td><td>ใช้สำหรับการจัดกลุ่มของเอ็กเพรสชั่น</td></tr>
<tr><td>^$</td><td>ค้นหาบรรทัดที่ว่าง </td></tr>
<tr><td>^START$</td><td>ค้นหาคำว่า START ในบรรทัด (คำเดี่ยว ๆ)</td></tr>
<tr><td>^[0-9]</td><td>ค้นหาบรรทัดที่ขึ้นต้นด้วยตัวเลขใด ๆ</td></tr></blockquote></tbody></table>

ตัวอย่างการใช้งานโปรแกรม grep, find และ locate<br>
<br>
<table><thead><th>grep -i prachya /etc/passwd</th><th>ค้นหาคำว่า prachya (ไม่สนใจว่าเป็นตัวใหญ่เล็ก) ในไฟล์ /etc/passwd</th></thead><tbody>
<tr><td>grep -ir password /etc     </td><td>ค้นหาคำว่า password (ตัวใหญ่หรือเล็กก็ได้) โดยค้นแบบ recursive ในทุกไฟล์ภายใต้ไดเร็กทอรี่ /etc</td></tr>
<tr><td>locate apache2             </td><td>ค้นหาไฟล์หรือไดเร็กทอรี่ที่เกี่ยวข้องกับคำว่า apache2            </td></tr>
<tr><td>find /etc -name “pass<b>”</b></td><td>ค้นหาไฟล์ที่มีชื่อขึ้นต้นว่า pass                                </td></tr>
<tr><td>find / | wc -l             </td><td>ค้นหาไฟล์ทุกไฟล์ในระบบแล้วไปป์ไปที่โปรแกรม wc นับบรรทัด จะทำให้ทราบจำนวนไฟล์ทั้งหมดในระบบ</td></tr></tbody></table>

<h2>คอมไพเลอร์สำหรับภาษาต่าง ๆ</h2>
<blockquote>คอมไพเลอร์สำหรับพัฒนาโปรแกรมต่าง ๆ ในลินหนิกซ์มีให้อย่างพร้อมสรรพในทุกภาษาที่เป็นภาษาหลัก</blockquote>

<table><thead><th>cc</th><th> หรือ gcc เป็นคอมไพล์เลอร์ภาษาซี มีไลบรารี่สนับสนุนมากมาย</th></thead><tbody>
<tr><td>c++</td><td>คอมไพเลอร์ซีพลัสพลัสสำหรับโปรแกรมเชิงวัตถุ               </td></tr>
<tr><td>javac</td><td>คอมไพเลอร์ภาษาจาวา                                       </td></tr>
<tr><td>java</td><td>รันไทม์ของโปรแกรมจาวา                                    </td></tr>
<tr><td>f77</td><td>คอมไพเลอร์ฟอร์แทรน 77                                    </td></tr>
<tr><td>gfortran</td><td>คอมไพเลอร์ฟอร์แทรน95                                     </td></tr>
<tr><td>python</td><td>ภาษาสคริปต์ที่กำลังได้รับความนิยมอย่างมากในการใช้งาน     </td></tr>
<tr><td>ruby</td><td>ภาษาสคริปต์อีกภาษาที่ได้รับความนิยม                      </td></tr>
<tr><td>tcl</td><td>ภาษาสคริปต์ที่ค่อนข้างล้าสมัยและมีผู้ใช้น้อยลง           </td></tr>
<tr><td>umb-scheme</td><td>อินเทอร์พริทเตอร์ของ Lisp แบบ scheme                     </td></tr>
<tr><td>octave</td><td>ภาษาโปรแกรมทางคณิตศาสตร์คล้าย Mathlab                    </td></tr>
<tr><td>make</td><td>โปรแกรมสำหรับสร้างไบนารี่จากซอร์สโค้ด                    </td></tr></tbody></table>

<h2>เอกสารอ้างอิง</h2>
<ol><li>Squadron@powerup.com.au, “The One Page Linux Manual”, May 1999<br>
</li><li>Darcy S. O'Niel, “Linux Command Summary”, 2001</li></ol>


<h2>แบบฝึกหัด</h2>
<ol><li>หากต้องการทราบว่าเครื่องเซอร์ฟเวอร์เปิดทำงานมาเป็นเวลานานเท่าใดแล้วต้องใช้คำสั่งใด?<br>
</li><li>ถ้ารันคำสั่ง cd / แล้วตามด้วยคำสั่ง cd .. และเมื่อรันคำสั่ง pwd เพื่อดูว่าปัจจุบันอยู่ที่ตำแหน่งใดของไดเร็กทอรี่ จะได้ค่าอะไร?<br>
</li><li>อธิบายว่าคำสั่ง  cat /etc/passwd | head -5 |sort -n ทำอะไร?<br>
</li><li>ถ้าผู้ใช้มีล็อกอินเป็น it4502 หลังจากล็อกอินแล้วรันคำสั่งต่อไปนี้ cd /etc แล้ว cd ~/.ssh เมื่อรันคำสั่ง pwd จะได้ค่าเท่ากับเท่าใด?<br>
</li><li>คำสั่ง cal 2010 ทำอะไร?<br>
</li><li>หากต้องการทราบว่าวัน 23 ตุลาคม 2555 นั้นตรงกับวันใด (จันทร์, อังคาร) ต้องใช้คำสั่งใด?<br>
</li><li>หากต้องการค้นหาชื่อไฟล์ที่มีคำว่า “firewall” ในไดเร็กทอรี่ /etc ต้องใช้คำสั่งใดและใช้ตัวเลือกแบบใด?<br>
</li><li>นับจำนวนไฟล์ทั้งหมดในไดเร็กทอรี่ /etc บนเครื่อง seclab.crma.ac.th<br>
</li><li>ตรวจสอบดูว่าฮาร์ดดิสก์บนเครื่องมีพื้นที่เหลือเท่าใด (หน่วยเป็น GB)<br>
</li><li>ตรวจสอบหน่วยความจำว่ามีอยู่เท่าใด?<br>
</li><li>ค้นหาคำสั่งที่เกี่ยวข้องกับคำว่า compress ต้องใช้คำสั่งใด?<br>
</li><li>หากต้องการทราบผู้ที่ล็อกอินออนไลน์อยู่ในระบบ 5 คนแรกต้องใช้คำสั่งแบบใด?<br>
</li><li>โฮมไดเร็กทอรี่ของ root อยู่ที่ใด?<br>
</li><li>อธิบายข้อแตกต่างระหว่างการอ้างถึงชื่อไฟล์แบบ absolute path กับการอ้างถึงแบบสัมพัทธ์ (relative)?<br>
</li><li>หากรันคำสั่ง cd /etc/init.d แล้วตามด้วยคำสั่ง cd ../../etc และรันคำสั่ง pwd จะให้ผลลัพธ์เป็นอย่างไร?<br>
</li><li>อธิบายการทำงานของคำสั่ง cat /etc/passwd /etc/passwd > /tmp/passwdX2<br>
</li><li>อธิบายข้อแตกต่างระหว่างคำสั่ง more /etc/passwd กับ less /etc/passwd<br>
</li><li>จงหาคำตอบพร้อมทั้งอธิบายการทำงานของคำสั่ง wc -l < /etc/passwd<br>
</li><li>หากต้องการลบไดเร็กทอรี่ที่ไม่ว่างต้องทำอย่างไร?<br>
</li><li>อธิบายการทำงานของคำสั่ง mount และ umount<br>
</li><li>Regular Expression คืออะไร? ใช้ประโยชน์อย่างไร?<br>
</li><li>คำสั่ง grep "prachya\|sup" /etc/passwd ทำอะไร?<br>
</li><li>คำสั่ง more /etc/passwd กับคำสั่ง more </etc/passwd กับคำสั่ง cat /etc/passwd |more ให้ผลลัพธ์ต่างกันหรือไม่?<br>
</li><li>จงเขียนคำสั่งเพื่อค้นหา (แบบไม่ recursive) จำนวนครั้งที่ค้นพบคำว่า library (ไม่สนใจว่าตัวพิมพ์ใหญ่หรือเล็ก) ภายใต้ไดเร็กทอรี่ /etc (hint: ใช้คำสั่ง grep ร่วมกับ wc)